---
title: Søt glutenfri gjærdeig
date: 2025-06-24
tags:
  - basisoppskrift
  - gjærbakst
---
# Søt glutenfri gjærdeig

Da Ada fikk diagnosen cøliaki ble i grunnen hele familien lei seg, for vi er alle glade i gjærbakst.  Og det er vanskelig å få til å bli godt glutenfritt.

Etter mye graving i kokebøker og på internett, og en del eksperimentering, har jeg funnet frem til en måte å bake boller, julekaker, lussekatter osv. som ikke blir forferdelig.  Det er ikke like godt som glutenholdig, men det er så nær jeg har klart å komme.

Denne oppskriften baserer seg på en kinesisk bakemetode som heter T&amacr;ngzh&#466;ng, hvor man lager en jevning av mel og væske som hjelper til å holde bakverket saftig.

Det vil kanskje virke rart at jeg oppgir melken i gram, men det gjør det lettere å være nøyaktig.

## Du trenger:

* 900 g glutenfritt mel
* 500 g melk
* 2 egg
* 125 g sukker
* 25 g fersk gjær
* 1 ts kardemomme
* &half; ts salt
* 150 g kaldt smør
* En kjøkkenmaskin (seriøst - dette gidder du ikke å elte for hånd)

## Slik gjør du:

Ha 80 g mel og 400 g melk i en kjele og visp det godt sammen.  Varm det på middels varme, under stadig omrøring, til det danner en tykk grøt

**DETTE MÅ IKKE KOKE!**

Når jevningen er klar, har du den over i bakebollen og smører det utover bunnen og oppover sidene for avkjøling.  La det stå til det når romtemperatur.

Rør ut gjæren i resten av melken (du trenger ikke varme den opp).  Ha dette i bakebollen, sammen med alle de andre ingrediensene unntatt smøret, og elt på lav hastighet til det er blandet.

Øk hastigheten til middels og elt i 10-15 minutter.  Men dette kjører skjærer du det kalde smøret i terninger; ha det i bollen og fortsett å elte i 10-15 minutter til.

La deigen heve til dobbel størrelse (60-90 minutter, typisk), og så er den klar til å bakes ut.