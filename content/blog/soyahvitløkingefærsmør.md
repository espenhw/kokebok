---
title: Soya-hvitløk-ingefærsmør
date: 2025-10-28
tags:
  - saus
---
# Soya-hvitløk-ingefærsmør

Denne svært enkle sausen lærte jeg på et heldags kokkekurs jeg var på for mange år siden.  Den passer godt til hvit 
fisk (f.eks. torsk, breiflabb eller kveite), men også til lyst kjøtt som svin, kylling eller kalkun.

Mengdene her må du prøve deg fram med.  Det vil avhenge av hvor mye saus du skal lage, og hvor kraftig ingefær- eller hvitløkssmak du vil ha.

## Du trenger:

* Smør
* Hvitløk
* Fersk ingefær
* Soyasaus

## Slik gjør du:

Kok smøret i en liten gryte til det er passelig brunt (men ikke la det svi seg).  Skrell hvitløken og skjær 
eventuelle store fedd i mindre biter.  Skrell ingefæren og skjær den også i mindre biter.

Hell smøret i en passelig beholder sammen med hvitløk og ingefær, og kjør det glatt med stavmikser.  Tilsett 
soyasaus, litt og litt, til du har en fin emulsjon som er passe salt.