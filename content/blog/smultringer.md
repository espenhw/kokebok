---
title: Smultringer
date: 2025-06-24
tags:
  - jul
---
# Smultringer

Disse er blitt en av Adas favoritter.

## Du trenger:

* 1 egg
* 135 g sukker
* 1 &half; dl kulturmelk
* 325 g glutenfri melmiks
* 1 ts hornsalt
* &half; ts kardemomme
* 1 kg smult / Flott matfett, til steking
* litt mel til utbaking (Jyttemel fungerer best)

## Slik gjør du:

Pisk egg og sukker til eggedosis.  Rør ut hornsaltet i melken og bland det i dosisen; ha så i mel og kardemomme og rør det sammen til en jevn røre.

Dekk med plast og sett kaldt i minst en time, gjerne til neste dag.

Nå kjevler du ut deigen til ca. 5 mm tykkelse og stikker ut ringer med en smultring-utstikker.

Varm fettet i en **jerngryte**.  Pass på å ha et tett lokk tilgjengelig; skulle du være så uheldig at fettet tar fyr setter du bare på lokket, så kveles flammene.

Du kan sjekke om fettet er varmt nok ved å bruke skaftet på en tresleiv; når det bruser rundt den er det passe.  Eventuelt kan du bruke et termometer; måltemperaturen er ca. 160&deg;.

Kok smultringene i små omganger (maks 4-5 stykker av gangen) til de er pent gyllenbrune på begge sider.  La dem renne av på kjøkkenpapir.

Smultringene holder seg noen dager i en tett kakeboks før de blir tørre; de kan også godt fryses.

**IKKE HELL FETTET I VASKEN!** Sett det kjølig, så det stivner, og skrap det over i matavfallet.