---
title: Krumkaker
date: 2025-06-24
tags:
  - småkaker
  - jul
---
# Krumkaker

Det er ikke mange ting jeg har arvet etter min farmor, Ellen. Men en av dem er svært viktig: Henriette Schønberg 
Erkens *Stor kokebok for større og mindre husholdninger, Tiende økede utgave* (1932) &mdash; sannsynligvis arv etter 
hennes mor igjen.

Derfra har jeg stjålet denne oppskriften (Krumkaker III); hos Schønberg Erken er den selvsagt ikke glutenfri, og 
inneholder heller ikke konjakk.

## Du trenger:

* 3 store egg
* 125 g sukker
* 100 g smør
* 60 g glutenfri melmiks
* 60 g mandelmel
* &half; ts malt kardemomme
* 35 ml kaldt vann
* 15 ml konjakk

## Slik gjør du:

Smelt smøret og la det avkjøles litt.

Pisk egg og sukker til eggedosis; pisk **lenge** (minst 15-20 minutter) - poenget er å få mest mulig luft inn i blandingen.

Mål opp væsken; ett tips her er å ta 15 ml (en spiseskje) konjakk i et desilitermål og fylle opp med kaldt vann til &half; desiliter.

Rør forsiktig inn det tørre i eggedosisen, vekselsvis med væsken (bruk en bred skje).  Til slutt rører du like forsiktig inn smøret.

La røren svelle i ca. 30 minutter i romtemperatur før du steker krumkakene i et passende jern.