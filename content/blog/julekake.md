---
title: Julekake
date: 2025-06-24
tags:
  - jul
  - gjærbakst
---
# Julekake

Dette hører med til julestemningen for meg, sammen med [varm sjokolade](varm-sjokolade.md).

De lærde strides om hvorvidt julekake skal inneholde sukat. Fasiten er opp til den som spiser.

## Du trenger:

* En porsjon [søt gjærdeig](søt-gjærdeig.md)
* 100 g rosiner (eller mer, eller mindre)
* Sukat, hvis du svinger den veien; mengde får være opp til deg
* Egg til pensling

## Slik gjør du:

Legg rosinene i bløt i varmt vann; dette gjør at kaken holder seg saftig lenger.  Elt dem forsiktig inn i deigen etter heving, sammen med sukat hvis du bruker det.

Form deigen til kaker; enten runde eller avlange, eller eventuelt i former hvis du heller vil.  Jeg pleier å lage to runde kaker.

Etterhev i ca. 45 minutter; pensle med sammenvispet egg.

Stekes på 180-200&deg; til de er pent brune og gjennomstekte; det tar ca. 45 minutter, men det er viktig å ikke la dem stå for lenge i ovnen, da blir de tørre.

Avkjøles på rist.

Julekake holder seg relativt godt i fryseren; for å minske risikoen for at skorpen løsner fra krummen er det lurt å dele den i to eller tre før du fryser den.