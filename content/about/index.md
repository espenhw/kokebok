---
layout: layouts/base.njk
eleventyNavigation:
  key: Om denne samlingen
  order: 3
---
# Hvorfor denne samlingen eksisterer

Vinteren 2025 sa min eldste datter, Ada, til meg: "Pappa, til 25-års dagen min ønsker jeg meg en kokebok med dine oppskrifter".
Godt det er fire år til, tenkte jeg.  Men jeg må jo starte et sted, så nå har jeg begynt å skrive ned ting.  Kanskje
noen andre kan ha nytte av dem også?

# Om oppskriftene

Maten jeg lager skal oppfylle to kriterier:  Jeg skal like den, og de jeg serverer den til skal like den. Om det er sunt,
eller bærekraftig, kommer i andre rekke.  Når det er sagt: Jeg tror den viktigste nøkkelen til et sunt kosthold er variasjon.

Ingen kokk eksisterer i et vakuum. Jeg har lært mye om matlaging av mange i årenes løp; først fra foreldrene mine, men aller
mest fra mormor Liss og farfar Oluf, og senere fra kokebøker, matlagingsprogrammer på TV og nå i det siste fra YouTube-videoer.
Jeg kommer til, så godt jeg kan, å vise til kildene der de fins (og jeg husker dem!)

# Om meg

Jeg er (avhengig av når du leser dette) enten snart femti eller over femti år gammel.  Jeg har laget mat siden jeg var åtte år,
circa like lenge som jeg har holdt på med datamaskiner; det du ser på nå er det naturlige møtet mellom de to interessene.

Denne samlingen er viet til mine to døtre, Ada og Annabel.  Det er tross alt deres ganer som i stor grad har styrt matstellet
de siste drøyt tyve årene.
